<html>
<meta http-equiv="Content-Type" content="text/html; charset=UTF-8">
<link rel="stylesheet" href="style.css">
<meta charset="utf-8">

<body>
    <div id="#container">
        <nav><a href="./"><em>The Gallovidian</em></a>, Winter 1913, No. 56, Volume 14, p. 180.</nav>
        <main>
            <h1>Burns.</h1>
            <h2 class="byline">By R. Lennox</h2>
            <div class="wrap">
                <div class="poem">
                    <div class="stanza_4n">
                        <div class="verse">Lang years hae passed since Januar’s win’</div>
                        <div class="verse">Brocht hansel wi’ oor Robin in,</div>
                        <div class="verse">An noo a bright, bright star abune</div>
                        <div class="verse">Is Scotland’s Bard—oor Rabbie.</div>
                    </div>

                    <div class="stanza_4n">
                        <div class="verse">The Muse her mantle roon’ him threw</div>
                        <div class="verse">Tae sing her praises at the ploo,</div>
                        <div class="verse">An’ Nature’s croon adorned the broo</div>
                        <div class="verse">O’ Scotland’s Bard—oor Rabbie.</div>
                    </div>

                    <div class="stanza_4n">
                        <div class="verse">There’s no an airt the win’ can blaw</div>
                        <div class="verse">But there you’ll find, in cot and ha’,</div>
                        <div class="verse">The dearest name tae ane an’ a’</div>
                        <div class="verse">Is Scotland’s Bard—oor Rabbie.</div>
                    </div>

                    <div class="stanza_4n">
                        <div class="verse">Where’er the Scottish sang is sung</div>
                        <div class="verse">Where’er is heard the Scottish tongue</div>
                        <div class="verse">There’s loyal praise frae auld and young</div>
                        <div class="verse">For Scotland’s Bard—oor Rabbie.</div>
                    </div>

                    <div class="stanza_4n">
                        <div class="verse">An’ when the winter had begun,</div>
                        <div class="verse">In ilka stead there wis some fun,</div>
                        <div class="verse">An’ mony a braw lass wooed an’ won</div>
                        <div class="verse">Ower some wee lilt by Rabbie.</div>
                    </div>

                    <div class="stanza_4n">
                        <div class="verse">An’ when drawing near to Halloween,</div>
                        <div class="verse">When they were pu’in’ stalks at e’en,</div>
                        <div class="verse">An’ dancin’ reels wi’ mony a quean,</div>
                        <div class="verse">As done by Scotland’s Bard—oor Rabbie.</div>
                    </div>

                    <div class="stanza_4n">
                        <div class="verse">That Nature’s Poet of days of yore</div>
                        <div class="verse">That brought love and mirth tae ilka door.</div>
                        <div class="verse">An’ left memories dear</div>
                        <div class="verse">O’ Scotland’s Bard—oor Rabbie.</div>
                    </div>
                </div>
            </div>
            <footer>Repo: <a
                    href="https://github.com/dgplacenames/thegallovidian">https://github.com/dgplacenames/thegallovidian/</a>
            </footer>
    </div>
    </div>
</body>
</main>

</html>
