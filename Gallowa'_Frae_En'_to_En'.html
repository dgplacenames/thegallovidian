<html>
<meta http-equiv="Content-Type" content="text/html; charset=UTF-8">
<link rel="stylesheet" href="style.css">
<meta charset="utf-8">

<body>
    <div id="#container">
        <nav><a href="./"><em>The Gallovidian</em></a>, Autumn 1903, No. 19, Volume V, p. 162.</nav>
        <main>
            <h1>Gallowa' Frae En' to En'.</h1>
            <h2 class="byline">By Alec Murray</h2>
            <div class="wrap">
                <div class="poem">
                    <div class="stanza_even">
                        <div class="verse">There scarce could come frae anither airt</div>
                        <div class="verse">Mair welcome freens to oor humble ha’;</div>
                        <div class="verse">Nor better played is friendship’s pairt</div>
                        <div class="verse">Than amang the folks o’ Gallowa’!</div>
                        <div class="verse">Welcome ever to heart and house,</div>
                        <div class="verse">Her maidens fair, an’ her faithfu’ men;</div>
                        <div class="verse">An’ oor crack an’ toast as we grow crouse,</div>
                        <div class="verse">Bonnie Gallowa’, frae en’ to en’!</div>
                    </div>

                    <div class="stanza_even">
                        <div class="verse">Her hills an’ vales to her born ain</div>
                        <div class="verse">Can never be oucht but fair an’ braw;</div>
                        <div class="verse">Nor finds Romance a richer vein</div>
                        <div class="verse">Than amang the wilds o’ Gallowa’;</div>
                        <div class="verse">Her abbeys, castles, moats, an’ cairns,</div>
                        <div class="verse">That witness bears o’ her sturdy train,</div>
                        <div class="verse">Are sacred heirlooms to the bairns</div>
                        <div class="verse">O’ Gallowa’ frae en’ to en’!</div>
                    </div>

                    <div class="stanza_even">
                        <div class="verse">O bring frae her hills some sillery bent,</div>
                        <div class="verse">An’ heather an’ ling in purple blaw,</div>
                        <div class="verse">Bogmyrtle fraught wi’ a spicey scent,</div>
                        <div class="verse">An’ the muirlan’ breath o’ Gallowa’!</div>
                        <div class="verse">The mountain thyme, and the woodbine sweet,</div>
                        <div class="verse">An’ harebells dear to the fairy ken,</div>
                        <div class="verse">Wild roses ruddy, wi’ charm replete,</div>
                        <div class="verse">O’ Gallowa’ frae en’ to en’!</div>
                    </div>

                    <div class="stanza_even">
                        <div class="verse">Forget-me-nots frae King Baliol’s holm,</div>
                        <div class="verse">And ivy trails frae his castle wa’,</div>
                        <div class="verse">And heartsease dusk as th’ witchin’ gloam,</div>
                        <div class="verse">Sae dear to the loves o’ Gallowa’.</div>
                        <div class="verse">An’ reed an’ rush frae th’ lilied loch,</div>
                        <div class="verse">Or th’ banks o’ Dee, or Urr, or Ken,</div>
                        <div class="verse">They’ll bring to our hearts a pleasant sough</div>
                        <div class="verse">O’ Gallowa’ frae en’ to en’!</div>
                    </div>

                    <div class="stanza_even">
                        <div class="verse">O sing o’ her graces here at hame,</div>
                        <div class="verse">An’ sing o’ her worth ower th’ warl’ a’;</div>
                        <div class="verse">And heaven prosper the honour and fame</div>
                        <div class="verse">An’ the love an’ the life o’ Gallowa’!</div>
                        <div class="verse">An’ on thro’ the ages yet to come</div>
                        <div class="verse">Her folk will her faith an’ truth defen’;</div>
                        <div class="verse">An’ this be her toast abroad an’ at home,</div>
                        <div class="verse">Bonnie Gallowa’, frae en’ to en’!</div>
                    </div>
                </div>
            </div>
            <footer>Repo: <a
                    href="https://github.com/dgplacenames/thegallovidian">https://github.com/dgplacenames/thegallovidian/</a>
            </footer>
    </div>
    </div>
</body>
</main>

</html>