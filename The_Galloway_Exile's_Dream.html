<html>
<meta http-equiv="Content-Type" content="text/html; charset=UTF-8">
<link rel="stylesheet" href="style.css">
<meta charset="utf-8">
<body>
    <div id="#container">
        <nav><a href="./"><em>The Gallovidian</em></a>, Autumn <a href=>1904</a>, No. 23, Volume VI, p. 152.</nav>
        <main>
            <h1>The Galloway Exile’s Dream.</h1>
            <h2 class =byline">By Heston</h2>
            <div class="poem">
                <div class="stanza_even">
                    <div class="verse">I dreamt yestreen o’ bracken’d braes</div>
                    <div class="verse">An’ scented glens in gowden shaw;</div>
                    <div class="verse">While sleepin’ soon’, ’neath South’rn moon</div>
                    <div class="verse">Far frae the muirs o’ Gallowa’.</div>
                </div>
                <div class="stanza_even">
                    <div class="verse">I heard the whaup’s wild eerie wail,</div>
                    <div class="verse">I saw the mist ower Cairnsmore fa’;</div>
                    <div class="verse">O! for an hour by yon grey tower</div>
                    <div class="verse">Amang the muirs o’ Gallowa’.</div>
                </div>
                <div class="stanza_even">
                    <div class="verse">
                        <div class="verse">I lilted ower and ower again</div>
                        <div class="verse">The sangs we aye liked best o’ a’,</div>
                        <div class="verse">Sweet “Mary’s Dream,” the sad refrain,</div>
                        <div class="verse">Link’d weel wi’ dreams o’ Gallowa’.</div>
                    </div>
                    <div class="stanza_even">
                        <div class="verse">An’ it may be, that my auld e’en</div>
                        <div class="verse">May never look on Threave’s grey wa’,</div>
                        <div class="verse">Nor clim’ again in lichtsome vein</div>
                        <div class="verse">The heath-wrapp’d hills o’ Gallowa’.</div>
                    </div>
                    <div class="stanza_even">
                        <div class="verse">Sae I will dream o’ bye-gane days,</div>
                        <div class="verse">An’ yon green graves ahin’ the wa’</div>
                        <div class="verse">O holy Anwoth; where the bays</div>
                        <div class="verse">Wave ower my kin’ in Gallowa’!</div>
                    </div>
                </div>
            </div>
            <footer>Repo: <a href="https://github.com/dgplacenames/thegallovidian">https://github.com/dgplacenames/thegallovidian/</a></footer>
    </div>
    </div>
</body>
</main>
</html>
